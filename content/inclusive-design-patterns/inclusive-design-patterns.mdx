---
cover: ./img/inclusive-design-patterns.jpg
title: Inclusive Design Patterns
subtitle: Coding Accessibility Into Web Design
author:
  - Heydon Pickering
date: 2021-12-12 11:49:47 +0800
pageCount: 312
language:
  - Anglicky
status:
  - Přečtené
format:
  - iBooks (epub)
categories:
  - Naučná
  - Odborná
field:
  - Front-end
---

Přístupnost je téma, kterému se nedostává tolik pozornosti, kolik by mělo. Hodně vývojářů ho ignoruje, protože jednak není tak vidět a jednak může být složité do toho proniknout. Touhle knihou ale druhý důvod už neplatí.

Dámy a pánové: Heydon Pickering. Záruka kvality!

Tenhle borec vaří vždy podle stejného receptu a vždy je to k sežrání: Vezmi odborné téma, rozsekej na ucelené kusy, srozumitelně vysvětluj a postupně nabaluj. Okořeň HeydonHumorem&#8482; a podávej. Co se mi na tomhle borci líbí je to, jak stravitelně píše. Čte se to jedním dechem, vše dává smysl, abstraktní příklady vysvětluje na reálných příkladech a všechno to dokáže krásně propojit se souvisejícími informacemi. Srdce i mozek zkrátka plesá! :) Po dočtení má člověk chuť otevřít rovnou editor a všechno hned použít. :)

A ani tentokrát nezklamal. Najdeme tu asi tucet kapitol o přístupnosti na webu. Začne ze široka, ale hned jak si se čtenářem ujasní základy a předpoklady, dostane se k jádru knihy. Každou kapitolu se zaměří na jeden vzorec, např. blog post nebo registrační formulář, a nasvítí co a kde všude je potřeba vzít do úvahy i jak to ideálně vyřešit.

Právě to rozdělení na vzorce je to kouzlo. Snáz se to představí, pochopí, zapamatuje i zavede do praxe. Jestli bych měl vybrat jeden jediný zdroj pro úvod do problematiky webové přístupnosti, tak rozhodně toto.
