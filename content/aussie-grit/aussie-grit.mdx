---
cover: ./img/aussie-grit.jpg
slug: aussie-grit
title: Aussie Grit
subtitle: My Formula One Journey
author:
  - Mark Webber
date: 2020-03-21 11:49:47 +0800
publisher: null
publishedDate: 2016-06-02
duration: 687
language:
  - Anglicky
officialCategories:
  - null
status:
  - Přečtené
format:
  - Audible
categories:
  - Biografie
  - Sport
sport:
  - F1
---

Mark Webber se stal F1 jezdcem v roce 2002. To byla éra dominance Ferrari a když se v neděli jelo, doma jsme koukali a já fandil Schumacherovi. Webberovo období na výsluní přišlo až později, když už jsem závody nesledoval.

Vrátil jsem se k tomu náhodou a o hodně později, už jsem ale dokázal do celého sportu proniknout víc, včetně zákulisí. Bavilo mě to víc a víc, a tahle kniha přidala další polínko pod kotel.

Na začátkuy Webber popisuje, jak náročné bylo vůbec dostat šanci. Jako australan musel ještě v jinošských letech zabalit svůj uzlíček a vyrazit do Anglie, kde bije srdce F1. Peněz měl tak na 6 týdnů, a kdyby neprorazil, mohl se rychle vrátit domů.

Naštěstí pro něj šanci našel, chytil ji za pačesy, výsledky podával a dařilo se mu profesně stoupat. Všechno si dost vydřel, je si toho vědom a taky je na to náležitě pyšný. A každému čtenáři v tomto ohledu může být příkladem. Pracovní morálka, odhodlání a vytrvalovost jsou hlavními pilíři téhle knihy. Trochu mi tím připomíná knížku [Ultra Mindset](/the-ultra-mindset).

Dalšími motivy knihy je vhled do zákulisní politiky v týmech. Během své dlouhé kariéry prošel týmy Minardi, Jaguar, Williams a Red Bull. Detailně jsem se dozvěděl, jak moc protěžování může ovlivnit třeba i boj o titul mistra světa. Zajímavé bylo srovnání způsobu, jakým týmy pracují. V jednom to vypadá jak v márnici, v dalším se zas tolik kalí, že ostatní ani nevěří, že vydrží víc než 5 let.

Asi nejvýrazněji ale Mark popsal, jak to celé prožíval on sám. Přesně se dá vysledovat co stačí, aby tým přetvořil dedikovaného člena na odpojeného jednotlivce, který nedělá nic navíc. Hmatatelně vykreslí, jak moc má na výsledcích podíl psychika. Většina źivotopisů je psána vítězi, kteří tohle tolik nezažívají nebo to nezmiňují. Webber ale vše vyloží narovinu a férově, stejně jako to dělá v ostatních situacích.

Za mě super kniha, která ukáže F1 v jiném světle, než je vidět běžně.
